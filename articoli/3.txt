id: 3
titolo: Un prodotto perfetto
pubblicazione: 2025-01-22
testo:
Nell'irresistibile 'Guida  perversa all'ideologia' Zizek racconta della geniale trovata di Starbucks: una piccola percentuale di ogni caffè viene data in beneficenza. Non so se ancora sia così ma l'idea è chiara. Non ti stai gustando un caffè ma stai facendo del bene. \nIl messaggio è: \"Yes our cappuccino is more expensive than others but we give one percent of all our income to some Guatemala children to keep them healthy. For the water supply for some Sahara farmers, or to save the forests, to enable organic growing coffee, etc.\"
E Zizek dice:
\"In the old days of pure simple consumerism, you bought a product and then you felt bad. \"My God, I'm just a consumerist while people are starving in Africa.\" So the idea was you had to do something to counteract your pure distractive consumerism.\"

DuoLingo ha raggiunto lo stesso miracolo mimetico.

La realtà da nascondere non è più 'sono un consumista' ma 'sono un dipendente digitale'. Nel vecchio mondo - cinque anni fa - nessuno si sentiva davvero in colpa di usare il telefono così tanto. Nel nuovo si. La macchina addittificante ha raggiunto una potenza tale che la massa che se ne rende conto non è più trascurabile. E quindi bisogna inventare una soluzione interna al sistema per evitare che il sistema crolli.

Non basta più creare CandyCrush. Non basta più far scorrere infiniti reel. Non basta più creare telefoni dai colori tropicali, con suoneria accattivanti e notifiche infinite. SIAMO SOPRAFFATTI. 
E quindi: le impostazioni per controllare il tempo di utilizzo. I telefono in bianco e nero. 

E quindi: chiedete a chiunque perché scorra Instagram e vi dirà sempre che ha un feed di cose interessanti e che lo usa per informarsi. 
Chiedete a un artista e vi dirà che segue artisti. Chiedete a un appassionato di calcio e vi dirà che segue le notizie del calciomercato. Chiedete a un attivista e vi dirà che segue le pagine che dicono quello che succede veramente a Gaza. Ma interrompete qualcuno mentre scrolla o scrollate con lui/lei. Di tutti questi contenuti ci sarà traccia si ma stemperata in mezzo a milioni di inutilità. Gatti, macchine, modelle a Dubai, piatti pieni di sushi. D'altronde non è davvero colpa nostra. Instagram potrebbe essere infinitamente più utile. Pensate a quanta fatica bisogna fare per trovare eventi in una città nuova. Devi cercare per nome, seguire, guardare fra i seguiti. Sarebbe così facile, fare una ricerca per tipologia e luogo. Ma sarebbe inutile, perché vedremmo solo quello che ci interessa davvero. Potremmo dire che i contenuti interessanti servono soltanto a farci navigare nel letame. Ma sarebbe consolatorio, la realtà è molto più disturbante: servono a giustificarci mentre ci godiamo la nostra nuotata nel letame, di cui godiamo tantissimo finchè abbiamo qualcosa che ci distrae dal fatto che siamo coperti di merda.

E quindi: non gioco a CandyCrush non sono certo un boomer in metro ma i miei dieci minuti di oblio dopaminoso li voglio cazzo. Impara una nuova lingua. Non importa se la imparerai, se potresti studiare meglio e più velocemente con un po' di attenzione. Vieni qua, potrai guardare uno schermo con un uccellino che saltella, tutto colorato e cliccare alla rinfusa associazioni mai troppo difficili. Goditi tutto questo perché stai migliorando la tua vita, stai scoprendo una nuova cultura, stai facendo continuous learning. Non stai usando il cellulare: stai studiando. E sei bravo: mille pietre azzurre in ricompensa.
  